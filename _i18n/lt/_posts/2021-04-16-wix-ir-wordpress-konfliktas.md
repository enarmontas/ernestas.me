---
layout: post
title: "Wix ir WordPress konfliktas"
date: 2021-04-16
tags: wix, wordpress, opensource
comments: true
source:
  name: Twitter
  url: https://twitter.com/narmontase/status/1382954440353800193
---
Prieš keletą savaičių Wix paleido reklamos kampaniją nukreiptą prieš WordPress. Wix pašiepia WordPress trūkumus, kurių tikrai yra nemažai.

Pavyzdžiui, vienas iš epizodų:
{% include youtube.html id='fZtovVxp67M' %}

WordPress įkūrėjas Matt Mullenweg nebuvo sužavėtas ir atrašė [kandų atsakymą](https://ma.tt/2021/04/wix-dirty-tricks), kuriame išdėsto ir Wix problemas.

> They are the only website creator I’m aware of that doesn't allow you to export your content, so they’re like a roach motel where you can check in but never check out."  
\- Matt Mullenweg, WordPress

Wix įkurėjas Avishai Abrahami [atsakė su krūva paaiškinimų](https://www.wix.com/blog/2021/04/letter-from-avishai-abrahami-to-matt-mullenweg), kad Matt išsakytos problemos nėra tokios didelės ir jis per daug piktai reaguoja.

> "Why are you so angry? Don't you agree with the shortcomings of WordPress that we raised? We really tried to be fair and only speak about what we know to be a consensus."  
\- Avishai Abrahami, Wix

Nors tonas gražesnis iš Wix pusės, nejaučiu poreikio daugiau gilintis į patį konfliktą. Man iškart galvoj vienas svarbus aspektas, kuris šitą dvikovą padaro *Apples vs Oranges*.

WordPress yra atviro kodo ir nemokama programinė įranga, kurią aš galiu modifikuoti bei naudoti kaip noriu, kur noriu ir kiek tik noriu.

Wix yra uždaro kodo ir mokama platforma, iš ko atsiranda ir [gamintojo prirakinimas](https://lt.wikipedia.org/wiki/Gamintojo_prirakinimas) (angl. *vendor lock-in*).

Šitas skirtumas yra svarbiausias. Tai tas pats kas lyginti Windows su Linux, Safari su Firefox ar QuickTime su VLC.

Man šitie dalykai niekaip negali būti lyginami.
